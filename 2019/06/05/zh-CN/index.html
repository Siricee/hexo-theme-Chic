<!DOCTYPE html>
<html lang="en">
<head><meta name="generator" content="Hexo 3.8.0">
    <meta charset="UTF-8">
<meta name="viewport" content="width=device-width, user-scalable=no, initial-scale=1.0, maximum-scale=1.0, minimum-scale=1.0">
<meta http-equiv="X-UA-Compatible" content="ie=edge">

    <meta name="description" content="A pure elegant theme.">


    <meta name="keywords" content="Sirice,Chic,Hexo">


<title>中文测试 | Hexo</title>



    <link rel="icon" href="/hexo-theme-Chic/favicon.ico">




    <!-- stylesheets list from _config.yml -->
    
    <link rel="stylesheet" href="/hexo-theme-Chic/css/style.css">
    



    <!-- scripts list from _config.yml -->
    
    <script src="/hexo-theme-Chic/js/script.js"></script>
    


</head>
<body>
    <div class="wrapper">
        <header>
    <nav class="navbar">
        <div class="container">
            <div class="navbar-header header-logo"><a href="/hexo-theme-Chic/">Bentham&#39;s Blog</a></div>
            <div class="menu navbar-right">
                
                    <a class="menu-item" href="/hexo-theme-Chic/archives">Posts</a>
                
                    <a class="menu-item" href="/hexo-theme-Chic/category">Categories</a>
                
                    <a class="menu-item" href="/hexo-theme-Chic/tag">Tags</a>
                
                    <a class="menu-item" href="/hexo-theme-Chic/about">About</a>
                
                <input id="switch_default" type="checkbox" class="switch_default">
                <label for="switch_default" class="toggleBtn"></label>
            </div>

        </div>
    </nav>

    
    <nav class="navbar-mobile" id="nav-mobile">
        <div class="container">
            <div class="navbar-header">
                <div>
                    <a href="/hexo-theme-Chic/">Bentham&#39;s Blog</a><a id="mobile-toggle-theme">·&nbsp;Light</a>
                </div>
                <div class="menu-toggle" onclick="mobileBtn()">&#9776; Menu</div>
            </div>
            <div class="menu" id="mobile-menu">
                
                    <a class="menu-item" href="/hexo-theme-Chic/archives">Posts</a>
                
                    <a class="menu-item" href="/hexo-theme-Chic/category">Categories</a>
                
                    <a class="menu-item" href="/hexo-theme-Chic/tag">Tags</a>
                
                    <a class="menu-item" href="/hexo-theme-Chic/about">About</a>
                
            </div>
        </div>
    </nav>

</header>
<script>
    var mobileBtn = function f() {
        var toggleMenu = document.getElementsByClassName("menu-toggle")[0];
        var mobileMenu = document.getElementById("mobile-menu");
        if(toggleMenu.classList.contains("active")){
           toggleMenu.classList.remove("active")
            mobileMenu.classList.remove("active")
        }else{
            toggleMenu.classList.add("active")
            mobileMenu.classList.add("active")
        }
    }
</script>
        <div class="main">
            <div class="container">
    
    
        <div id="post-toc" class="post-toc">
            <span class="post-toc-title">catalogue</span>
            <div class="post-toc-content">
                <ol class="toc"><li class="toc-item toc-level-2"><a class="toc-link" href="#简介"><span class="toc-text">简介</span></a></li></ol><li class="toc-item toc-level-1"><a class="toc-link" href="#金刚般若波罗蜜经"><span class="toc-text">金刚般若波罗蜜经</span></a><ol class="toc-child"><li class="toc-item toc-level-2"><a class="toc-link" href="#第一品-法会因由分"><span class="toc-text">第一品 法会因由分</span></a></li><li class="toc-item toc-level-2"><a class="toc-link" href="#第二品-善现启请分"><span class="toc-text">第二品 善现启请分</span></a></li><li class="toc-item toc-level-2"><a class="toc-link" href="#第三品-大乘正宗分"><span class="toc-text">第三品 大乘正宗分</span></a></li><li class="toc-item toc-level-2"><a class="toc-link" href="#第四品-妙行无住分"><span class="toc-text">第四品 妙行无住分</span></a></li><li class="toc-item toc-level-2"><a class="toc-link" href="#第五品-如理实见分"><span class="toc-text">第五品 如理实见分</span></a></li><li class="toc-item toc-level-2"><a class="toc-link" href="#第六品-正信希有分"><span class="toc-text">第六品 正信希有分</span></a></li><li class="toc-item toc-level-2"><a class="toc-link" href="#第七品-无得无说分"><span class="toc-text">第七品 无得无说分</span></a></li><li class="toc-item toc-level-2"><a class="toc-link" href="#第八品-依法出生分"><span class="toc-text">第八品 依法出生分</span></a></li><li class="toc-item toc-level-2"><a class="toc-link" href="#第九品-一相无相分"><span class="toc-text">第九品 一相无相分</span></a></li><li class="toc-item toc-level-2"><a class="toc-link" href="#第十品-庄严净土分"><span class="toc-text">第十品 庄严净土分</span></a></li><li class="toc-item toc-level-2"><a class="toc-link" href="#第十一品-无为福胜分"><span class="toc-text">第十一品 无为福胜分</span></a></li><li class="toc-item toc-level-2"><a class="toc-link" href="#第十二品-尊重正教分"><span class="toc-text">第十二品 尊重正教分</span></a></li><li class="toc-item toc-level-2"><a class="toc-link" href="#第十三品-如法受持分"><span class="toc-text">第十三品 如法受持分</span></a></li><li class="toc-item toc-level-2"><a class="toc-link" href="#第十四品-离相寂灭分"><span class="toc-text">第十四品 离相寂灭分</span></a></li><li class="toc-item toc-level-2"><a class="toc-link" href="#第十五品-持经功德分"><span class="toc-text">第十五品 持经功德分</span></a></li><li class="toc-item toc-level-2"><a class="toc-link" href="#第十六品-能净业障分"><span class="toc-text">第十六品 能净业障分</span></a></li><li class="toc-item toc-level-2"><a class="toc-link" href="#第十七品-究竟无我分"><span class="toc-text">第十七品 究竟无我分</span></a></li><li class="toc-item toc-level-2"><a class="toc-link" href="#第十八品-一体同观分"><span class="toc-text">第十八品 一体同观分</span></a></li><li class="toc-item toc-level-2"><a class="toc-link" href="#第十九品-法界通分分"><span class="toc-text">第十九品 法界通分分</span></a></li><li class="toc-item toc-level-2"><a class="toc-link" href="#第二十品-离色离相分"><span class="toc-text">第二十品 离色离相分</span></a></li><li class="toc-item toc-level-2"><a class="toc-link" href="#第二十一品-非说所说分"><span class="toc-text">第二十一品 非说所说分</span></a></li><li class="toc-item toc-level-2"><a class="toc-link" href="#第二十二品-无法可得分"><span class="toc-text">第二十二品 无法可得分</span></a></li><li class="toc-item toc-level-2"><a class="toc-link" href="#第二十三品-净心行善分"><span class="toc-text">第二十三品 净心行善分</span></a></li><li class="toc-item toc-level-2"><a class="toc-link" href="#第二十四品-福智无比分"><span class="toc-text">第二十四品 福智无比分</span></a></li><li class="toc-item toc-level-2"><a class="toc-link" href="#第二十五品-化无所化分"><span class="toc-text">第二十五品 化无所化分</span></a></li><li class="toc-item toc-level-2"><a class="toc-link" href="#第二十六品-法身非相分"><span class="toc-text">第二十六品 法身非相分</span></a></li><li class="toc-item toc-level-2"><a class="toc-link" href="#第二十七品-无断无灭分"><span class="toc-text">第二十七品 无断无灭分</span></a></li><li class="toc-item toc-level-2"><a class="toc-link" href="#第二十八品-不受不贪分"><span class="toc-text">第二十八品 不受不贪分</span></a></li><li class="toc-item toc-level-2"><a class="toc-link" href="#第二十九品-威仪寂净分"><span class="toc-text">第二十九品 威仪寂净分</span></a></li><li class="toc-item toc-level-2"><a class="toc-link" href="#第三十品-一合理相分"><span class="toc-text">第三十品 一合理相分</span></a></li><li class="toc-item toc-level-2"><a class="toc-link" href="#第三十一品-知见不生分"><span class="toc-text">第三十一品 知见不生分</span></a></li><li class="toc-item toc-level-2"><a class="toc-link" href="#第三十二品-应化非真分"><span class="toc-text">第三十二品 应化非真分</span></a></li></ol>
            </li></div>
        </div>
    
    
    <article class="post-wrap">
        <header class="post-header">
            <h1 class="post-title">中文测试</h1>
            
                <div class="post-meta">
                    
                        Author: <a itemprop="author" rel="author" href="/">Bentham</a>
                    

                    
                        <span class="post-time">
                        Date: <a href="#">June 5, 2019&nbsp;&nbsp;2:56:04</a>
                        </span>
                    
                    
                        <span class="post-category">
                    Category:
                            
                                <a href="/hexo-theme-Chic/categories/markdown-test/">markdown test</a>
                            
                        </span>
                    
                </div>
            
        </header>

        <section class="post-content">
            <h2 id="简介"><a href="#简介" class="headerlink" title="简介"></a>简介</h2><p>《金刚经》传入中国后，自东晋到唐朝共有六个译本，以鸠摩罗什所译《金刚般若波罗蜜经》最为流行。唐玄奘译本，《能断金刚般若波罗蜜经》，为鸠摩罗什译本的一个重要补充。其他译本则流传不广。</p>
<p>《金刚经》通篇讨论的是空的智慧。一般认为前半部说众生空，后半部说法空。</p>
<p>　</p>
<p>《金刚般若波罗蜜经》，又译《能断金刚般若波罗蜜经》，简称《金刚经》，是大乘佛教重要经典之一，为出家、在家佛教徒常所颂持。20世纪初出土于敦煌的《金刚经》，为世界最早的雕版印刷品之一，现存于大英图书馆。</p>
<blockquote>
<p>金刚经属于《大正新修大藏经》中般若部的经典之一，主要讲述大乘佛教的空性与慈悲精神。由于该经旨在论述成道境界，即无上正等正觉，在佛教中亦为“不可说境界”，故尽管经文篇幅短小，其文字结构仍然晦涩复杂。经文中强调“真理”本身的不合逻辑，必须躬亲体验才能感悟，而无法透过文字和简单逻辑推理而得。由于其精神与禅宗“直指人心，见性成佛”理念相契合，《金刚经》在禅宗五祖弘忍、六祖惠能以后的禅宗具有至高无上的地位，其影响也随之源远流长。</p>
</blockquote>
<h1 id="金刚般若波罗蜜经"><a href="#金刚般若波罗蜜经" class="headerlink" title="金刚般若波罗蜜经"></a>金刚般若波罗蜜经</h1><h2 id="第一品-法会因由分"><a href="#第一品-法会因由分" class="headerlink" title="第一品 法会因由分"></a>第一品 法会因由分</h2><p>如是我闻，一时，佛在舍卫国祗树给孤独园，与大比丘众千二百五十人俱。尔时，世尊食时，著衣持钵，入舍卫大城乞食。于其城中，次第乞已，还至本处。饭食讫，收衣钵，洗足已，敷座而坐。</p>
<p>　</p>
<h2 id="第二品-善现启请分"><a href="#第二品-善现启请分" class="headerlink" title="第二品 善现启请分"></a>第二品 善现启请分</h2><p>时，长老须菩提在大众中即从座起，偏袒右肩，右膝着地，合掌恭敬而白佛言：“希有！世尊！如来善护念诸菩萨，善付嘱诸菩萨。世尊！善男子、善女人，发阿耨多罗三藐三菩提心，云何应住，云何降伏其心？”佛言：“善哉，善哉。须菩提！如汝所说，如来善护念诸菩萨，善付嘱诸菩萨。汝今谛听！当为汝说：善男子、善女人，发阿耨多罗三藐三菩提心，应如是住，如是降伏其心。”“唯然，世尊！愿乐欲闻。”</p>
<p>　</p>
<h2 id="第三品-大乘正宗分"><a href="#第三品-大乘正宗分" class="headerlink" title="第三品 大乘正宗分"></a>第三品 大乘正宗分</h2><p>佛告须菩提：“诸菩萨摩诃萨应如是降伏其心！所有一切众生之类：若卵生、若胎生、若湿生、若化生；若有色、若无色；若有想、若无想、若非有想非无想，我皆令入无余涅盘而灭度之。如是灭度无量无数无边众生，实无众生得灭度者。何以故？须菩提！若菩萨有我相、人相、众生相、寿者相，即非菩萨。”</p>
<p>　</p>
<h2 id="第四品-妙行无住分"><a href="#第四品-妙行无住分" class="headerlink" title="第四品 妙行无住分"></a>第四品 妙行无住分</h2><p>“复次，须菩提！菩萨于法，应无所住，行于布施，所谓不住色布施，不住声香味触法布施。须菩提！菩萨应如是布施，不住于相。何以故？若菩萨不住相布施，其福德不可思量。须菩提！于意云何？东方虚空可思量不？”“不也，世尊！”“须菩提！南西北方四维上下虚空可思量不？”“不也，世尊！”“须菩提！菩萨无住相布施，福德亦复如是不可思量。须菩提！菩萨但应如所教住。”</p>
<p>　</p>
<h2 id="第五品-如理实见分"><a href="#第五品-如理实见分" class="headerlink" title="第五品 如理实见分"></a>第五品 如理实见分</h2><p>“须菩提！于意云何？可以身相见如来不？”“不也，世尊！不可以身相得见如来。何以故？如来所说身相，即非身相。”佛告须菩提：“凡所有相，皆是虚妄。若见诸相非相，即见如来。”</p>
<p>　</p>
<h2 id="第六品-正信希有分"><a href="#第六品-正信希有分" class="headerlink" title="第六品 正信希有分"></a>第六品 正信希有分</h2><p>须菩提白佛言：“世尊！颇有众生，得闻如是言说章句，生实信不？”佛告须菩提：“莫作是说。如来灭后，后五百岁，有持戒修福者，于此章句能生信心，以此为实，当知是人不于一佛二佛三四五佛而种善根，已于无量千万佛所种诸善根，闻是章句，乃至一念生净信者，须菩提！如来悉知悉见，是诸众生得如是无量福德。何以故？是诸众生无复我相、人相、众生相、寿者相；无法相，亦无非法相。何以故？是诸众生若心取相，则为著我人众生寿者。若取法相，即著我人众生寿者。何以故？若取非法相，即著我人众生寿者，是故不应取法，不应取非法。以是义故，如来常说：‘汝等比丘，知我说法，如筏喻者；法尚应舍，何况非法。’”</p>
<p>　</p>
<h2 id="第七品-无得无说分"><a href="#第七品-无得无说分" class="headerlink" title="第七品 无得无说分"></a>第七品 无得无说分</h2><p>“须菩提！于意云何？如来得阿耨多罗三藐三菩提耶？如来有所说法耶？”须菩提言：“如我解佛所说义，无有定法名阿耨多罗三藐三菩提，亦无有定法，如来可说。何以故？如来所说法，皆不可取、不可说、非法、非非法。所以者何？一切圣贤，皆以无为法而有差别。”</p>
<p>　</p>
<h2 id="第八品-依法出生分"><a href="#第八品-依法出生分" class="headerlink" title="第八品 依法出生分"></a>第八品 依法出生分</h2><p>“须菩提！于意云何？若人满三千大千世界七宝以用布施，是人所得福德，宁为多不？”须菩提言：“甚多，世尊！何以故？是福德即非福德性，是故如来说福德多。”“若复有人，于此经中受持，乃至四句偈等，为他人说，其福胜彼。何以故？须菩提！一切诸佛，及诸佛阿耨多罗三藐三菩提法，皆从此经出。须菩提！所谓佛法者，即非佛法。”</p>
<p>　</p>
<h2 id="第九品-一相无相分"><a href="#第九品-一相无相分" class="headerlink" title="第九品 一相无相分"></a>第九品 一相无相分</h2><p>“须菩提！于意云何？须陀洹能作是念：‘我得须陀洹果’不？”须菩提言：“不也，世尊！何以故？须陀洹名为入流，而无所入，不入色声香味触法，是名须陀洹。”“须菩提！于意云何？斯陀含能作是念：‘我得斯陀含果’不？”须菩提言：不也，世尊！何以故？斯陀含名一往来，而实无往来，是名斯陀含。”“须菩提！于意云何？阿那含能作是念：‘我得阿那含果’不？”须菩提言：“不也，世尊！何以故？阿那含名为不来，而实无不来，是名阿那含。”“须菩提！于意云何？阿罗汉能作是念，‘我得阿罗汉道’不？”须菩提言：“不也，世尊！何以故？实无有法名阿罗汉。世尊！若阿罗汉作是念：‘我得阿罗汉道’，即著我人众生寿者。世尊！佛说我得无诤三昧，人中最为第一，是第一离欲阿罗汉。我不作是念：‘我是离欲阿罗汉’。世尊！我若作是念：‘我得阿罗汉道’，世尊则不说须菩提是乐阿兰那行者！以须菩提实无所行，而名须菩提是乐阿兰那行。</p>
<p>　</p>
<h2 id="第十品-庄严净土分"><a href="#第十品-庄严净土分" class="headerlink" title="第十品 庄严净土分"></a>第十品 庄严净土分</h2><p>佛告须菩提：“于意云何？如来昔在然灯佛所，于法有所得不？”“不也，世尊！如来在然灯佛所，于法实无所得。”“须菩提！于意云何？菩萨庄严佛土不？”“不也，世尊！何以故？庄严佛土者，即非庄严，是名庄严。”“是故须菩提！诸菩萨摩诃萨应如是生清净心，不应住色生心，不应住声香味触法生心，应无所住而生其心。须菩提！譬如有人，身如须弥山王，于意云何？是身为大不？”须菩提言：“甚大，世尊！何以故？佛说非身，是名大身。”</p>
<p>　</p>
<h2 id="第十一品-无为福胜分"><a href="#第十一品-无为福胜分" class="headerlink" title="第十一品 无为福胜分"></a>第十一品 无为福胜分</h2><p>“须菩提！如恒河中所有沙数，如是沙等恒河，于意云何？是诸恒河沙宁为多不？”须菩提言：“甚多，世尊！但诸恒河尚多无数，何况其沙。”“须菩提！我今实言告汝：若有善男子、善女人，以七宝满尔所恒河沙数三千大千世界，以用布施，得福多不？”须菩提言：“甚多，世尊！”佛告须菩提：“若善男子、善女人，于此经中，乃至受持四句偈等，为他人说，而此福德胜前福德。”</p>
<p>　</p>
<h2 id="第十二品-尊重正教分"><a href="#第十二品-尊重正教分" class="headerlink" title="第十二品 尊重正教分"></a>第十二品 尊重正教分</h2><p>“复次，须菩提！随说是经，乃至四句偈等，当知此处，一切世间、天人、阿修罗，皆应供养，如佛塔庙，何况有人尽能受持读诵。须菩提！当知是人成就最上第一希有之法，若是经典所在之处，则为有佛，若尊重弟子。”</p>
<p>　</p>
<h2 id="第十三品-如法受持分"><a href="#第十三品-如法受持分" class="headerlink" title="第十三品 如法受持分"></a>第十三品 如法受持分</h2><p>尔时，须菩提白佛言：“世尊！当何名此经，我等云何奉持？”佛告须菩提：“是经名为《金刚般若波罗蜜》，以是名字，汝当奉持。所以者何？须菩提！佛说般若波罗蜜，即非般若波罗蜜。须菩提！于意云何？如来有所说法不？”须菩提白佛言：“世尊！如来无所说。”“须菩提！于意云何？三千大千世界所有微尘是为多不？”须菩提言：“甚多，世尊！”“须菩提！诸微尘，如来说非微尘，是名微尘。如来说：世界，非世界，是名世界。须菩提！于意云何？可以三十二相见如来不？”“不也，世尊！何以故？如来说：三十二相，即是非相，是名三十二相。”“须菩提！若有善男子、善女人，以恒河沙等身命布施；若复有人，于此经中，乃至受持四句偈等，为他人说，其福甚多。”</p>
<p>　</p>
<h2 id="第十四品-离相寂灭分"><a href="#第十四品-离相寂灭分" class="headerlink" title="第十四品 离相寂灭分"></a>第十四品 离相寂灭分</h2><p>尔时，须菩提闻说是经，深解义趣，涕泪悲泣，而白佛言：“希有，世尊！佛说如是甚深经典，我从昔来所得慧眼，未曾得闻如是之经。世尊！若复有人得闻是经，信心清净，则生实相，当知是人，成就第一希有功德。世尊！是实相者，即是非相，是故如来说名实相。世尊！我今得闻如是经典，信解受持不足为难，若当来世，后五百岁，其有众生，得闻是经，信解受持，是人则为第一希有。<br>何以故？此人无我相、人相、众生相、寿者相。所以者何？我相即是非相、人相、众生相、寿者相，即是非相。何以故？离一切诸相，则名诸佛。”佛告须菩提：“如是！如是！若复有人得闻是经，不惊、不怖、不畏，当知是人甚为希有。何以故？须菩提！如来说第一波罗蜜，非第一波罗蜜，是名第一波罗蜜。须菩提！忍辱波罗蜜，如来说非忍辱波罗蜜，是名忍辱波罗蜜。何以故？须菩提！如我昔为歌利王割截身体，我于尔时，无我相、无人相、无众生相、无寿者相。何以故？<br>我于往昔节节支解时，若有我相、人相、众生相、寿者相，应生嗔恨。须菩提！又念过去于五百世作忍辱仙人，于尔所世，无我相、无人相、无众生相、无寿者相。是故须菩提！菩萨应离一切相，发阿耨多罗三藐三菩提心，不应住色生心，不应住声香味触法生心，应生无所住心。若心有住，即为非住。是故佛说：‘菩萨心不应住色布施。’须菩提！菩萨为利益一切众生，应如是布施。如来说：一切诸相，即是非相。又说：一切众生，即非众生。须菩提！如来是真语者、实语者、如语者、不诳语者、不异语者。须菩提！如来所得法，此法无实无虚。须菩提，若菩萨心住于法而行布施，如人入暗，即无所见。若菩萨心不住法而行布施，如人有目，日光明照，见种种色。须菩提！当来之世，若有善男子、善女人，能于此经受持读诵，则为如来以佛智慧，悉知是人，悉见是人，皆得成就无量无边功德。”</p>
<p>　</p>
<h2 id="第十五品-持经功德分"><a href="#第十五品-持经功德分" class="headerlink" title="第十五品 持经功德分"></a>第十五品 持经功德分</h2><p>“须菩提！若有善男子、善女人，初日分以恒河沙等身布施，中日分复以恒河沙等身布施，后日分亦以恒河沙等身布施，如是无量百千万亿劫以身布施；若复有人，闻此经典，信心不逆，其福胜彼，何况书写、受持、读诵、为人解说。须菩提！以要言之，是经有不可思议、不可称量、无边功德。如来为发大乘者说，为发最上乘者说。若有人能受持读诵，广为人说，如来悉知是人，悉见是人，皆得成就不可量、不可称、无有边、不可思议功德。如是人等，即为荷担如来阿耨多罗三藐三菩提。<br>何以故？须菩提！若乐小法者，著我见、人见、众生见、寿者见，则于此经，不能听受读诵、为人解说。须菩提！在在处处，若有此经，一切世间、天、人、阿修罗，所应供养；当知此处则为是塔，皆应恭敬，作礼围绕，以诸华香而散其处。”</p>
<p>　</p>
<h2 id="第十六品-能净业障分"><a href="#第十六品-能净业障分" class="headerlink" title="第十六品 能净业障分"></a>第十六品 能净业障分</h2><p>“复次，须菩提！若善男子、善女人，受持读诵此经，若为人轻贱，是人先世罪业，应堕恶道，以今世人轻贱故，先世罪业则为消灭，当得阿耨多罗三藐三菩提。”“须菩提！我念过去无量阿僧祗劫，于然灯佛前，得值八百四千万亿那由他诸佛，悉皆供养承事，无空过者，若复有人， 于后末世，能受持读诵此经，所得功德，于我所供养诸佛功德，百分不及一，千万亿分、乃至算数譬喻所不能及。须菩提！若善男子、善女人，于后末世，有受持读诵此经，所得功德，我若具说者，或有人闻，心即狂乱，狐疑不信。须菩提！当知是经义不可思议，果报亦不可思议。”</p>
<p>　</p>
<h2 id="第十七品-究竟无我分"><a href="#第十七品-究竟无我分" class="headerlink" title="第十七品 究竟无我分"></a>第十七品 究竟无我分</h2><p>尔时，须菩提白佛言：“世尊！善男子、善女人，发阿耨多罗三藐三菩提心，云何应住？云何降伏其心？”佛告须菩提：“善男子、善女人，发阿耨多罗三藐三菩提者，当生如是心，我应灭度一切众生。灭度一切众生已，而无有一众生实灭度者。<br>何以故？须菩提！若菩萨有我相、人相、众生相、寿者相，即非菩萨。<br>所以者何？须菩提！实无有法发阿耨多罗三藐三菩提者。”“须菩提！于意云何？如来于然灯佛所，有法得阿耨多罗三藐三菩提不？”“不也，世尊！如我解佛所说义，佛于然灯佛所，无有法得阿耨多罗三藐三菩提。”佛言：“如是！如是！须菩提！实无有法如来得阿耨多罗三藐三菩提。须菩提！若有法得阿耨多罗三藐三菩提，然灯佛则不与我授记：汝于来世，当得作佛，号释迦牟尼。以实无有法得阿耨多罗三藐三菩提，是故然灯佛与我授记，作是言：‘汝于来世，当得作佛，号释迦牟尼。’<br>何以故？如来者，即诸法如义。若有人言：‘如来得阿耨多罗三藐三菩提’。须菩提！实无有法，佛得阿耨多罗三藐三菩提。须菩提！如来所得阿耨多罗三藐三菩提，于是中无实无虚。是故如来说：一切法皆是佛法。须菩提！所言一切法者，即非一切法，是故名一切法。须菩提！譬如人身长大。”须菩提言：“世尊！如来说：人身长大，即为非大身，是名大身。”“须菩提！菩萨亦如是。若作是言：‘我当灭度无量众生’，即不名菩萨。<br>何以故？须菩提！无有法名为菩萨。是故佛说：一切法无我、无人、无众生、无寿者。须菩提！若菩萨作是言，‘我当庄严佛土’，是不名菩萨。<br>何以故？如来说：庄严佛土者，即非庄严，是名庄严。须菩提！若菩萨通达无我法者，如来说名真是菩萨。</p>
<p>　</p>
<h2 id="第十八品-一体同观分"><a href="#第十八品-一体同观分" class="headerlink" title="第十八品 一体同观分"></a>第十八品 一体同观分</h2><p>“须菩提！于意云何？如来有肉眼不？”<br>“如是，世尊！如来有肉眼。”<br>“须菩提！于意云何？如来有天眼不？”<br>“如是，世尊！如来有天眼。”<br>“须菩提！于意云何？如来有慧眼不？”<br>“如是，世尊！如来有慧眼。”<br>“须菩提！于意云何？如来有法眼不？”<br>“如是，世尊！如来有法眼。”<br>“须菩提！于意云何？如来有佛眼不？”<br>“如是，世尊！如来有佛眼。”<br>“须菩提！于意云何？恒河中所有沙，佛说是沙不？”<br>“如是，世尊！如来说是沙。”<br>“须菩提！于意云何？如一恒河中所有沙，有如是等恒河，是诸恒河所有沙数，佛世界如是，宁为多不？”“甚多，世尊！”佛告须菩提：“尔所国土中，所有众生，若干种心，如来悉知。何以故？如来说：诸心皆为非心，是名为心。所以者何？须菩提！过去心不可得，现在心不可得，未来心不可得。”</p>
<p>　</p>
<h2 id="第十九品-法界通分分"><a href="#第十九品-法界通分分" class="headerlink" title="第十九品 法界通分分"></a>第十九品 法界通分分</h2><p>“须菩提！于意云何？若有人满三千大千世界七宝以用布施，是人以是因缘，得福多不？”“如是，世尊！此人以是因缘，得福甚多。”“须菩提！若福德有实，如来不说得福德多；以福德无故，如来说得福德多。”</p>
<p>　</p>
<h2 id="第二十品-离色离相分"><a href="#第二十品-离色离相分" class="headerlink" title="第二十品 离色离相分"></a>第二十品 离色离相分</h2><p>“须菩提！于意云何？佛可以具足色身见不？”“不也，世尊！如来不应以具足色身见。何以故？如来说：具足色身，即非具足色身，是名具足色身。”“须菩提！于意云何？如来可以具足诸相见不？”“不也，世尊！如来不应以具足诸相见。何以故？如来说：诸相具足，即非具足，是名诸相具足。”</p>
<p>　</p>
<h2 id="第二十一品-非说所说分"><a href="#第二十一品-非说所说分" class="headerlink" title="第二十一品 非说所说分"></a>第二十一品 非说所说分</h2><p>“须菩提！汝勿谓如来作是念：‘我当有所说法。’莫作是念，何以故？若人言：如来有所说法，即为谤佛，不能解我所说故。须菩提！说法者，无法可说，是名说法。”尔时，慧命须菩提白佛言：“世尊！颇有众生，于未来世，闻说是法，生信心不？”佛言：“须菩提！彼非众生，非不众生。何以故？须菩提！众生众生者，如来说非众生，是名众生。”</p>
<p>　</p>
<h2 id="第二十二品-无法可得分"><a href="#第二十二品-无法可得分" class="headerlink" title="第二十二品 无法可得分"></a>第二十二品 无法可得分</h2><p>须菩提白佛言：“世尊！佛得阿耨多罗三藐三菩提，为无所得耶？”佛言：“如是，如是。须菩提！我于阿耨多罗三藐三菩提乃至无有少法可得，是名阿耨多罗三藐三菩提。”</p>
<p>　</p>
<h2 id="第二十三品-净心行善分"><a href="#第二十三品-净心行善分" class="headerlink" title="第二十三品 净心行善分"></a>第二十三品 净心行善分</h2><p>复次，须菩提！是法平等，无有高下，是名阿耨多罗三藐三菩提；以无我、无人、无众生、无寿者，修一切善法，即得阿耨多罗三藐三菩提。须菩提！所言善法者，如来说即非善法，是名善法。</p>
<p>　</p>
<h2 id="第二十四品-福智无比分"><a href="#第二十四品-福智无比分" class="headerlink" title="第二十四品 福智无比分"></a>第二十四品 福智无比分</h2><p>“须菩提！若三千大千世界中所有诸须弥山王，如是等七宝聚，有人持用布施；若人以此《般若波罗蜜经》，乃至四句偈等，受持、为他人说，于前福德百分不及一，百千万亿分，乃至算数譬喻所不能及。”</p>
<p>　</p>
<h2 id="第二十五品-化无所化分"><a href="#第二十五品-化无所化分" class="headerlink" title="第二十五品 化无所化分"></a>第二十五品 化无所化分</h2><p>“须菩提！于意云何？汝等勿谓如来作是念：‘我当度众生。’须菩提！莫作是念。何以故？实无有众生如来度者。若有众生如来度者，如来则有我、人、众生、寿者。须菩提！如来说：‘有我者，则非有我，而凡夫之人以为有我。’须菩提！凡夫者，如来说即非凡夫。”</p>
<p>　</p>
<h2 id="第二十六品-法身非相分"><a href="#第二十六品-法身非相分" class="headerlink" title="第二十六品 法身非相分"></a>第二十六品 法身非相分</h2><p>“须菩提！于意云何？可以三十二相观如来不？”须菩提言：“如是！如是！以三十二相观如来。”佛言：“须菩提！若以三十二相观如来者，转轮圣王即是如来。”须菩提白佛言：“世尊！如我解佛所说义，不应以三十二相观如来。”尔时，世尊而说偈言：“若以色见我，以音声求我，是人行邪道，不能见如来”</p>
<p>　</p>
<h2 id="第二十七品-无断无灭分"><a href="#第二十七品-无断无灭分" class="headerlink" title="第二十七品 无断无灭分"></a>第二十七品 无断无灭分</h2><p>“须菩提！汝若作是念：‘如来不以具足相故，得阿耨多罗三藐三菩提。’须菩提！莫作是念，‘如来不以具足相故，得阿耨多罗三藐三菩提。’须菩提！汝若作是念，发阿耨多罗三藐三菩提心者，说诸法断灭。莫作是念！何以故？发阿耨多罗三藐三菩提心者，于法不说断灭相。”</p>
<p>　</p>
<h2 id="第二十八品-不受不贪分"><a href="#第二十八品-不受不贪分" class="headerlink" title="第二十八品 不受不贪分"></a>第二十八品 不受不贪分</h2><p>“须菩提！若菩萨以满恒河沙等世界七宝布施；若复有人知一切法无我，得成于忍，此菩萨胜前菩萨所得功德。须菩提！以诸菩萨不受福德故。”须菩提白佛言：“世尊！云何菩萨不受福德？”“须菩提！菩萨所作福德，不应贪著，是故说不受福德。”</p>
<p>　</p>
<h2 id="第二十九品-威仪寂净分"><a href="#第二十九品-威仪寂净分" class="headerlink" title="第二十九品 威仪寂净分"></a>第二十九品 威仪寂净分</h2><p>“须菩提！若有人言：如来若来若去、若坐若卧，是人不解我所说义。何以故？如来者，无所从来，亦无所去，故名如来。”</p>
<p>　</p>
<h2 id="第三十品-一合理相分"><a href="#第三十品-一合理相分" class="headerlink" title="第三十品 一合理相分"></a>第三十品 一合理相分</h2><p>“须菩提！若善男子、善女人，以三千大千世界碎为微尘，于意云何？是微尘众宁为多不？”“甚多，世尊！何以故？若是微尘众实有者，佛则不说是微尘众，所以者何？佛说：微尘众，即非微尘众，是名微尘众。世尊！如来所说三千大千世界，即非世界，是名世界。何以故？若世界实有，即是一合相。如来说：‘一合相，即非一合相，是名一合相。’须菩提！一合相者，即是不可说，但凡夫之人贪著其事。”</p>
<p>　</p>
<h2 id="第三十一品-知见不生分"><a href="#第三十一品-知见不生分" class="headerlink" title="第三十一品 知见不生分"></a>第三十一品 知见不生分</h2><p>“须菩提！若人言：佛说我见、人见、众生见、寿者见。须菩提！于意云何？是人解我所说义不？”“不也，世尊！是人不解如来所说义。何以故？世尊说：我见、人见、众生见、寿者见，即非我见、人见、众生见、寿者见，是名我见、人见、众生见、寿者见。”“须菩提！发阿耨多罗三藐三菩提心者，于一切法，应如是知，如是见，如是信解，不生法相。须菩提！所言法相者，如来说即非法相，是名法相。”</p>
<p>　</p>
<h2 id="第三十二品-应化非真分"><a href="#第三十二品-应化非真分" class="headerlink" title="第三十二品 应化非真分"></a>第三十二品 应化非真分</h2><p>“须菩提！若有人以满无量阿僧祗世界七宝持用布施，若有善男子、善女人发菩提心者，持于此经，乃至四句偈等，受持读诵，为人演说，其福胜彼。云何为人演说，不取于相，如如不动。何以故？”“一切有为法，如梦幻泡影，如露亦如电，应作如是观”佛说是经已，长老须菩提及诸比丘、比丘尼、优婆塞、优婆夷，一切世间、天、人、阿修罗，闻佛所说，皆大欢喜，信受奉行。</p>

        </section>

        
            <section class="post-copyright">
                
                    <p class="copyright-item">
                        <span>Author:</span>
                        <span>Bentham</span>
                    </p>
                
                
                    <p class="copyright-item">
                        <span>Permalink:</span>
                        <span><a href="https://sirice19.github.io/hexo-theme-Chic/2019/06/05/zh-CN/">https://sirice19.github.io/hexo-theme-Chic/2019/06/05/zh-CN/</a></span>
                    </p>
                
                
                    <p class="copyright-item">
                        <span>License:</span>
                        <span>Copyright (c) 2019 <a href="http://creativecommons.org/licenses/by-nc/4.0/">CC-BY-NC-4.0</a> LICENSE</span>
                    </p>
                
                
                     <p class="copyright-item">
                         <span>Slogan:</span>
                         <span>Do you believe in <strong>DESTINY<strong>?</strong></strong></span>
                     </p>
                

            </section>
        
        <section class="post-tags">
            <div>
                <span>Tag(s):</span>
                <span class="tag">
                    
                    
                        <a href="/hexo-theme-Chic/tags/hexo/"># hexo</a>
                    
                        <a href="/hexo-theme-Chic/tags/test/"># test</a>
                    
                        <a href="/hexo-theme-Chic/tags/markdown/"># markdown</a>
                    
                        <a href="/hexo-theme-Chic/tags/中文/"># 中文</a>
                    
                        
                </span>
            </div>
            <div>
                <a href="javascript:window.history.back();">back</a>
                <span>· </span>
                <a href="/">home</a>
            </div>
        </section>
        <section class="post-nav">
            
                <a class="prev" rel="prev" href="/hexo-theme-Chic/2019/06/11/helloworld/">Hello World</a>
            
            
            <a class="next" rel="next" href="/hexo-theme-Chic/2019/06/05/markdown_test/">Markdown Test</a>
            
        </section>


    </article>
</div>

        </div>
        <footer id="footer" class="footer">
    <div class="copyright">
        <span>© Bentham | Powered by <a href="https://hexo.io" target="_blank">Hexo</a> & <a href="https://github.com/Sirice19/hexo-theme-Chic" target="_blank">Chic</a></span>
    </div>
</footer>
    </div>
</body>
</html>